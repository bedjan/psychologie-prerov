---
title: Co můžete pro úspěch udělat již dnes
date: 2011-05-31
template: post.html
collection: posts
---
Co můžete pro úspěch udělat už dnes (40 rad jak prorazit v kariéře):
 
1. **Výkon na 100% již nestačí**. Dopředu vás dostanou jen výsledky.
1. **Všechno jde**. Každý problém má nějaké řešení.
1. **Jděte štěstí naproti**. Nepovažujte se za smolaře, jinak jimi budete.
1. **Buďte loajální**. Platí pro loajalitu k manažerům i firmě.
1. **Dbejte na svůj vzhled**, oblékejte se o stupeň lépe než vyžaduje vaše pozice.
1. **Sněte**. Pokud myslíte průměrně, zůstanete mezi průměrnými.
1. **Podpořte šéfa**. Staňte se jeho pravou rukou, buďte jeho oporou.
1. **Hledejte výzvy**. Na projektu, který vás zajímá, pracuje jiný tým? Připojte se.
1. **Postupujte po krocích**. Velký úkol si rozdělte na několik menších.
1. **Buďte čitelní**. Neměňte často svoje postoje, ať jste pro ostatní čitelní.
1. **Naučte se jednat**. Obě strany musí mít pocit, že vyhrály.
1. **Vzdorujte stresu**. Netrapte s kvůli nezdaru, když jste pro věc udělali maximum.
1. **Berte, co vám sedí**. Odmítněte práci, na kterou se necítíte.
1. **Mějte nápady**. Přicházejte sami s novými nápady, zaznamenávejte si je.
1. **Vnímejte šance**. Dejte najevo, že stojíte o atraktivní pozici.
1. **Buďte s týmem**. Týmová práce zvýší váš potenciál a inspiruje vás.
1. **Vyslechněte kritiku**. Naučte s přijímat kritiku a vzít si z ní to, co vás posune.
1. **Nevzdávejte se**. Jedna prohraná bitva není prohraná válka.
1. **Udržujte se fit**. Máte-li zdravotní problémy, nemůžete být výkonní.
1. **Zvyšujte odpovědnost**. Neodmítejte více odpovědnosti, jinak vás ostatní přeskočí.
1. **Dejte na odiv úsilí**. Nedopusťte, aby se vaše snaha stala samozřejmostí.
1. **Zdravě riskujte**. Většina úspěšných lidí to takhle dělá.
1. **Buďte silní**. Počítejte s tím, že musíte svoji pozici obhajovat znovu a znovu.
1. **Neodmítejte klábosení**. Zastavte se na kus řeči s kolegy. Dozvíte s zákulisní informace.
1. **Odpočívejte**. Relaxovaní jsme výkonnější.
1. **Poznejte se**. Jak vás hodnotí a vidí ostatní?
1. **Mějte se rádi**. Za každý úspěch se odměňte tím, co máte či děláte rádi.
1. **Dbejte o emoce**. Pracují spolu lidé, ne firmy. Dávejte najevo své emoce, smějte se, přiměřeně projevte zlost.
1. **Sledujte rivala**. Monitorujte rivala na podobné pozici a vezměte si ho občas za vzor.
1. **Budujte prestiž**. Pracujte na svém dobrém jménu. Ztráta důvěry se napravuje obtížně.
1. **Odhadněte síly**. Jste-li přetíženi, ozvěte se. Špatnou práci vám nadřízený neodpustí.
1. **Poukažte na neschopnost.** Zdržuje vás kolega? Neberte jeho chyby na sebe.
1. **Učte se**. Každý den se něco naučte, třeba pár cizích slovíček.
1. **Mějte vzory**. Odkoukejte od úspěšných to dobré.
1. **Měňte známé**. Běžte na kávu s někým, koho si vážíte, ale moc o něm nevíte.
1. **Udělejte něco jen tak**. Nezištně pomozte pracantům, ale nenechte se zneužívat lajdáky.
1. **Buďte féroví**. Nepodrážejte. Jinak si vás vyhlédne někdo, kdo je v tom lepší.
1. **Pozor na mafiány.** Vyhýbejte se amorálním lidem, nechcete-li být také takoví.
1. **Zůstaňte dětm**i. Buďte hraví a kreativní jako děti. V jednoduchosti je největší síla.
1. **Buďte energičtí**. Mluvíte-li jako uspávač hadů, sotva vás někdo vydrží poslouchat.