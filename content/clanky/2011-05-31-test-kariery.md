---
title: Test profesní orientace
date: 2011-05-31
template: post.html
collection: posts
---
Profesní typy podle Johna Hollanda vykazují preference určitého okruhu povolání. Chcete-li poznat svůj profesní typ, můžete použít tento test. Před sebou máte seznam různých profesí, které si přečtěte. Zamyslete se nad tím, které z nich by se vám líbily a šestnáct z nich si vyberte. Pak vyberte z nabídky dalších šestnáct profesí, které byste rozhodně nechtěli vykonávat. Zde je test kariéry, můžete se pustit do práce. Co získáte z výsledku? Lidé mají sklon vyhledávat pracovní prostředí, které odpovídá jejich osobnosti. John Holland určil takto šest typů:

R - **realistický typ** se vyznačuje agresivním chováním, schopnostmi a dovednostmi spojemými především s  fyzickou aktivitou (zemědělství, řemesla)

I - **zkoumavý typ** dává přednost poznávacím aktivitám (přemýšlení, organizování) před aktivitami emocionálními (biologie, matematika, kybernetika, geologie)

S - **sociální typ** preferuje interpersonální aktivitu před intelektuální nebo fyzickou aktivitou (sociální práce, diplomacie, psychologické poradenství, asistentka)

C - **konvenční typ** vyhledává činnosti jasně vymezené pravidly a realizuje příkazy nadřízených, zájmy organizace staví nad vlastní potřeby (účetnictví, financování)

E - **podnikavý typ** využívá své schopnosti přesvědčovat k získávání ostatních a zajištění svých cílů (management, právo, obchod)

A - **umělecký typ** usiluje o sebevyjádření, vyjádření svých emocí a tvůrčí práci (hudba, výtvarné umění, herectví)

Převažuje-li výrazně jeden typ, profesní orientace je v podstatě jednoduchou záležitostí. Dochází-li k rovnováze dvou nebo více typů, pak mohou vznikat konflikty při volbě profese nebo pracovní pozice a v průběhu další kariéry se budou potlačené varianty nějakým způsobem stále připomínat. Příkladem může být inženýr, který vedle realistické a zkoumavé orientace má umělecké sklony - může hledat možnosti, jak uplatnit své výtvarné nebo hudební nadání mimo své zaměstnání. Různé orientace tak nemusí být při volbě profese vždy v rozporu.

Ve výsledném grafu je bezproblémová orientace osobnosti v typech, které spolu sousedí, v určitých profesích tj. dokonce výhodou. Pro výrobního technika je ideální kombinace typu realistického a zkoumavého; pro obchodního zástupce firmy pak spojení podnikavého a sociálního typu. Naopak při opačném položení různých kariérových orientací dochází ke kariérovým rozporům a takový jedinec je nespokojený, tápe a klade si otázku: jaká práce by jej vlastně uspokojovala.